<!DOCTYPE html>
<html lang="zh" >
<head>
    <meta charset="utf-8" />
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, initial-scale=1" />
    <meta name="author" content="whitepure" />
	
	
	
	<title>孙子兵法原文 ｜ 脚踏实地</title>
	
    
    
    <meta name="description" content="始计 兵者，国之大事，死生之地，存亡之道，不可不察也。 故经之以五事，校之以计，而索其情：一曰道，二曰天，三曰地，四曰将，五曰法。道者，令民于上同意，可与之死，可与" />
    

    
    
    <meta name="keywords" content="whitepure博客, whiteppure, whitepure, 李济芝, Java, 博客, 技术博客" />
    

	

    <link rel="shortcut icon" href="https://whiteppure.github.io/iblog/images/favicon.ico" />

    <link rel="stylesheet" type="text/css" media="screen" href="https://whiteppure.github.io/iblog/css/normalize.css" />

    <link rel="stylesheet" type="text/css" media="screen" href="https://whiteppure.github.io/iblog/css/animate.min.css" />
    <link rel="stylesheet" type="text/css" media="screen" href="https://whiteppure.github.io/iblog/css/zozo.css" />
	<link rel="stylesheet" type="text/css" media="screen" href="https://cdn.jsdelivr.net/npm/remixicon@2.5.0/fonts/remixicon.css" />
    <link rel="stylesheet" type="text/css" media="screen" href="https://whiteppure.github.io/iblog/css/highlight.css" />

    <link rel="stylesheet" type="text/css" media="screen" href="https://whiteppure.github.io/iblog/css/toc.css" />
    <link rel="stylesheet" type="text/css" media="screen" href="https://whiteppure.github.io/iblog/css/search.css" />
    <link rel="stylesheet" type="text/css" media="screen" href="https://whiteppure.github.io/iblog/css/img.css" />

    
    
</head>

<body>
    <div class="post-password">
        
    </div>

    
    
    









<div id="post_content_toc" class="toc">
    <div class="page-header"><strong></strong></div>
    <div id="page-scrollspy" class="toc-nav">

        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e5%a7%8b%e8%ae%a1">
                    始计
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e4%bd%9c%e6%88%98">
                    作战
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e8%b0%8b%e6%94%bb">
                    谋攻
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e5%86%9b%e5%bd%a2">
                    军形
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e5%85%b5%e5%8a%bf">
                    兵势
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e8%99%9a%e5%ae%9e">
                    虚实
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e5%86%9b%e4%ba%89">
                    军争
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e4%b9%9d%e5%8f%98">
                    九变
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e8%a1%8c%e5%86%9b">
                    行军
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e5%9c%b0%e5%bd%a2">
                    地形
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e4%b9%9d%e5%9c%b0">
                    九地
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e7%81%ab%e6%94%bb">
                    火攻
                </a>
            </li>
            
            
        </ul>
        
        </ul>
        
        
        
        
        
        
        
        
        
        <ul class="nav">
            
        <ul class="nav">
            
            
            <li class="nav-item">
                <a class="nav-link text-left" href="#%e7%94%a8%e9%97%b4">
                    用间
                </a>
            </li>
            
            
        </ul>
        
        </ul>
        
        
        
        

    </div>

</div>



    

    
    <div class="main animate__animated animate__fadeInDown" id="main_content">
        <div class="nav_container animated fadeInDown">
    <div class="site_nav" id="site_nav">
        <ul><li class="">
                <a href="https://whiteppure.github.io/iblog/">首页</a>
            </li><li class="">
                <a href="https://whiteppure.github.io/iblog/posts/">归档</a>
            </li><li class="">
                <a href="https://whiteppure.github.io/iblog/tags/">标签</a>
            </li><li class="">
                <a href="https://whiteppure.github.io/iblog/about/">关于</a>
            </li>
        </ul>
    </div>
    <div class="menu_icon">
        <a id="menu_icon"><i class="ri-menu-line"></i></a>
    </div>
</div>
        <div id="post_header" class="header animated fadeInDown">
    <div class="site_title_container">
        <div class="site_title">
            <h1>
                <a href="https://whiteppure.github.io/iblog/">
                    <span>脚踏实地</span>
                </a>
            </h1>
        </div>
        <div class="description">
            <p class="sub_title">
                
            </p>

            
            <div class="my_socials">
                
                    
                    <a href="https://github.com/whiteppure/" title="github" target="_blank">
                        <i class="ri-github-fill"></i>
                    </a>
                    
                
                <a href="https://whiteppure.github.io/iblog/index.xml" type="application/rss+xml" title="rss" target="_blank">
                    <i class="ri-rss-fill"></i>
                </a>
                
                
                <span id="sys_function" class="sys_function display_none">
                    <a id="export_pdf"  title="导出pdf" style="border: none; background-color: #ffffff; cursor: pointer; margin-left: 10px">
                        <svg t="1688701481347" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="3517" width="16" height="16"><path d="M425.610455 85.814544H149.05897A42.303635 42.303635 0 0 0 106.6274 128.075535V896.492068c0 23.326702 18.976933 42.26099 42.43157 42.26099h682.743143a42.559504 42.559504 0 0 0 42.431569-42.559504v-384.016365a42.644793 42.644793 0 0 1 85.289587 0v384.016365A127.849091 127.849091 0 0 1 831.802113 1024H149.05897A127.635867 127.635867 0 0 1 21.337813 896.449423V128.03289A127.593222 127.593222 0 0 1 149.101614 0.524957h276.466196a42.644793 42.644793 0 0 1 0 85.289587z m564.062683 158.08425l-170.579174 170.579173a42.644793 42.644793 0 1 1-60.299738-60.299738L856.578738 256.393718H618.364922a42.644793 42.644793 0 1 1 0-85.289587h238.213816l-97.784512-97.784511A42.644793 42.644793 0 1 1 819.093964 13.019882l170.579174 170.579174a42.644793 42.644793 0 0 1 0 60.299738zM149.272194 597.552066a42.644793 42.644793 0 0 1 42.644793-42.644794h51.514911c59.190973 0 107.891327 23.284057 107.976617 97.102195 0 71.003581-49.46796 102.347504-106.185536 102.347504h-31.343923v66.781747a32.282109 32.282109 0 0 1-64.606862 0V597.552066z m92.709781 100.215264c31.429213 0 46.568114-16.46089 46.568114-45.757863 0-30.064579-17.313786-40.512554-48.359196-40.512554h-26.311837v86.270417h28.145563z m232.414124-142.860058c81.878003 0 136.036891 43.710913 136.036891 147.67892S556.231457 853.420826 477.935617 853.420826h-38.16709a42.644793 42.644793 0 0 1-42.644794-42.644793v-213.223967a42.644793 42.644793 0 0 1 42.644794-42.644794h34.542282z m-4.008611 240.729859c43.32711 0 73.988717-22.047358 73.988717-93.050939 0-71.046226-30.704251-90.705476-73.988717-90.705476h-8.699538v183.79906h8.699538zM692.481573 853.420826a32.282109 32.282109 0 0 1-32.282109-32.282108V597.552066a42.644793 42.644793 0 0 1 42.644793-42.644794h99.063855a29.680776 29.680776 0 1 1 0 59.404197h-77.144431v65.374469h61.749661a29.894 29.894 0 1 1 0 59.788h-61.749661v81.66478a32.282109 32.282109 0 0 1-32.282108 32.282108z" fill="#5f5f5f" p-id="3518"></path></svg>
                    </a>
                    <a id="export_pic" title="导出图片" style="border: none; background-color: #ffffff; cursor: pointer; margin-left: 10px">
                        <svg t="1689071509720" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="4564" width="16" height="16"><path d="M909.132886 0.037506h-184.960611a33.909445 33.909445 0 0 0-32.368107 33.909445 33.909445 33.909445 0 0 0 33.909445 33.395666h158.244078l-200.373995 199.346437a33.395666 33.395666 0 0 0 0 47.781491 31.854327 31.854327 0 0 0 23.633856 9.76181 33.909445 33.909445 0 0 0 24.147635-9.76181l198.832657-199.346437V272.340628a33.909445 33.909445 0 0 0 69.874009 0V88.921355A88.37007 88.37007 0 0 0 909.132886 0.037506zM216.558153 347.866211a107.37991 107.37991 0 1 0 107.37991-107.379911 107.89369 107.89369 0 0 0-107.37991 107.379911z m154.133843 0a51.377948 51.377948 0 0 1-97.618101 0 51.377948 51.377948 0 1 1 97.618101 0z" p-id="4565" fill="#424242"></path><path d="M963.079731 437.777619a34.423225 34.423225 0 0 0-33.909446 33.909445v265.110209a1811.07265 1811.07265 0 0 0-137.692899-193.181082 106.352351 106.352351 0 0 0-78.60826-36.478343 123.820854 123.820854 0 0 0-82.204716 35.964563l-3.596456 3.082677-188.557068 176.74014c-11.816928-13.358266-47.781491-51.377948-82.204716-87.856291a83.232275 83.232275 0 0 0-85.801172-21.578738 105.324792 105.324792 0 0 0-38.019681 19.52362l-141.289356 121.765736V89.948914a22.092517 22.092517 0 0 1 22.606297-22.606297h417.702713a33.395666 33.395666 0 0 0 33.395666-33.909445 33.395666 33.395666 0 0 0-33.395666-33.395666H113.802258A89.911408 89.911408 0 0 0 23.89085 89.948914v844.139678a89.911408 89.911408 0 0 0 89.911408 89.911408h793.27551a89.911408 89.911408 0 0 0 89.397629-89.911408v-462.401528a33.909445 33.909445 0 0 0-33.395666-33.909445z m-33.909446 496.310973a22.606297 22.606297 0 0 1-22.092517 22.606297H113.802258a22.606297 22.606297 0 0 1-22.606297-22.606297v-88.37007l183.933052-160.812976a43.157476 43.157476 0 0 1 15.413385-7.192912 15.927164 15.927164 0 0 1 17.982281 5.137794c37.505902 36.478343 78.60826 83.232275 82.718496 87.856291a61.653537 61.653537 0 0 0 42.643696 22.092517 62.681096 62.681096 0 0 0 51.377948-20.037399c8.220472-8.220472 134.610223-125.875971 194.208641-181.877935a57.029522 57.029522 0 0 1 34.423225-16.440943 45.212594 45.212594 0 0 1 29.79921 15.927164 2954.231982 2954.231982 0 0 1 186.501949 256.889738z" p-id="4566" fill="#424242"></path></svg>
                    </a>
                    <a id="export_markdown" title="导出markdown" style="border: none; background-color: #ffffff; cursor: pointer; margin-left: 10px">
                        <svg t="1689071035200" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="13570" width="16" height="16"><path d="M178.073367 843.957262V461.158929h107.121045l107.121045 140.734874 107.125433-140.734874h107.116657v382.798333h-107.116657v-219.54307l-107.125433 140.730486-107.116657-140.730486v219.54307zM737.783131 892.148786l-131.221196-209.156132h87.479334V461.158929h87.479335v221.833725h87.483722z" p-id="13571" fill="#424242"></path><path d="M911.9958 217.142709c10.672172 10.663395 19.812851 25.144549 27.430816 43.430297 7.617965 18.285748 11.431335 35.044392 11.431336 50.28471V969.140255c0 15.235929-5.336086 28.18998-15.999481 38.853375-10.667783 10.667783-23.621834 16.003869-38.857763 16.003869H127.994904c-15.240317 0-28.18998-5.336086-38.857763-16.003869-10.663395-10.663395-15.999481-23.617446-15.999481-38.853375V54.852856c0-15.240317 5.331698-28.18998 15.999481-38.857763C99.804925 5.336086 112.758975 0 127.999292 0h512.000944c15.235929 0 31.998962 3.808982 50.28471 11.426947 18.285748 7.622353 32.762514 16.763033 43.430297 27.426428zM658.290372 77.715526v214.856442h214.856442c-3.808982-11.049559-7.99974-18.856218-12.572275-23.43314l-178.855415-178.851027c-4.572534-4.572534-12.383581-8.763292-23.43314-12.572275z m219.428976 873.143369V365.71496h-237.714724c-15.240317 0-28.18998-5.336086-38.857763-15.999481-10.663395-10.667783-15.999481-23.621834-15.999481-38.857763V73.142992H146.28504v877.715903z" p-id="13572" fill="#424242"></path></svg>
                    </a>
                    <a id="export_doc" title="导出文档" style="border: none; background-color: #ffffff; cursor: pointer; margin-left: 10px">
                        <svg t="1689246982401" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="6825" width="16" height="16"><path d="M270.76864 608.32h180.8a31.68 31.68 0 0 0 0-62.976H270.76864a31.68 31.68 0 0 0 0 62.976zM271.34464 458.56h457.92a33.472 33.472 0 0 0 31.552-34.752 33.28 33.28 0 0 0-31.552-34.624H271.34464a34.816 34.816 0 0 0 0 69.376zM271.34464 293.504h457.92a33.344 33.344 0 0 0 31.552-34.688 33.216 33.216 0 0 0-31.552-34.624H271.34464a33.28 33.28 0 0 0-31.616 34.624 33.28 33.28 0 0 0 31.616 34.688z" p-id="6826" fill="#424242"></path><path d="M869.87264 0H153.77664A70.4 70.4 0 0 0 84.65664 70.912V953.6A69.952 69.952 0 0 0 153.77664 1024h370.048a32 32 0 0 0 0-63.68H147.12064V64h729.6v468.672a31.296 31.296 0 1 0 62.528 0V70.912A70.4 70.4 0 0 0 869.87264 0z" p-id="6827" fill="#424242"></path><path d="M482.16064 730.624h337.664L715.82464 625.216a28.864 28.864 0 0 1-7.936-28.736 29.184 29.184 0 0 1 20.608-21.184 29.632 29.632 0 0 1 29.12 8.128l174.784 177.216-174.784 176.96a29.184 29.184 0 0 1-49.728-13.312 29.248 29.248 0 0 1 8-28.8l103.936-105.344H482.16064a29.696 29.696 0 0 1-29.504-29.76 29.632 29.632 0 0 1 29.504-29.76z" p-id="6828" fill="#424242"></path></svg>
                    </a>
                </span>
                <a  id="icon_more" title="更多" >
                    <svg t="1688715321313" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="5356" width="16" height="16"><path d="M483.555556 199.111111m-85.333334 0a85.333333 85.333333 0 1 0 170.666667 0 85.333333 85.333333 0 1 0-170.666667 0Z" fill="#424242" p-id="5357"></path><path d="M483.555556 540.444444m-85.333334 0a85.333333 85.333333 0 1 0 170.666667 0 85.333333 85.333333 0 1 0-170.666667 0Z" fill="#424242" p-id="5358"></path><path d="M483.555556 881.777778m-85.333334 0a85.333333 85.333333 0 1 0 170.666667 0 85.333333 85.333333 0 1 0-170.666667 0Z" fill="#424242" p-id="5359"></path></svg>
                </a>
                <a  id="icon_less" class="display_none">
                    <svg t="1688723160472" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="15872" width="16" height="16"><path d="M300.105143 592.676571h423.789714a80.676571 80.676571 0 1 0 0-161.353142H300.105143a80.676571 80.676571 0 0 0 0 161.353142z" fill="#8a8a8a" p-id="15873"></path></svg>
                </a>
                
            </div>

            
            <div class="post">
                <div class="post_title post_detail_title">
                    <span class="date" id="busuanzi_container_site_pv">访问量 <span id="busuanzi_value_site_pv"></span>次</span>
                </div>
                <div class="post_title post_detail_title">
                    <span class="date" id="busuanzi_container_site_uv">访客数 <span id="busuanzi_value_site_uv"></span>人</span>
                </div>
            </div>
            
        </div>
    </div>
</div>
        <div class="content">
            <div class="post_page">
                <div class="post animate__animated animate__fadeInDown">
                    <div class="post_title post_detail_title">
                        <h2 id="post_single_title">孙子兵法原文</h2>
                        <span id="post_page_title_date" class="date">2022.12.19</span>
                        
                        <span id="busuanzi_container_page_pv" class="m-l-10">
                          阅读量<span id="busuanzi_value_page_pv"></span>次
                        </span>
                        
                    </div>
                    <div class="post_content markdown"><h2 id="始计">始计</h2>
<p>兵者，国之大事，死生之地，存亡之道，不可不察也。</p>
<p>故经之以五事，校之以计，而索其情：一曰道，二曰天，三曰地，四曰将，五曰法。道者，令民于上同意，可与之死，可与之生，而不危也；天者，阴阳、寒暑、时制也；地者，远近、险易、广狭、死生也；将者，智、信、仁、勇、严也；法者，曲制、官道、主用也。凡此五者，将莫不闻，知之者胜，不知之者不胜。故校之以计，而索其情，曰：主孰有道？将孰有能？天地孰得？法令孰行？兵众孰强？士卒孰练？赏罚孰明？吾以此知胜负矣。将听吾计，用之必胜，留之；将不听吾计，用之必败，去之。</p>
<p>计利以听，乃为之势，以佐其外。势者，因利而制权也。兵者，诡道也。故能而示之不能，用而示之不用，近而示之远，远而示之近。利而诱之，乱而取之，实而备之，强而避之，怒而挠之，卑而骄之，佚而劳之，亲而离之，攻其无备，出其不意。此兵家之胜，不可先传也。</p>
<p>夫未战而庙算胜者，得算多也；未战而庙算不胜者，得算少也。多算胜少算，而况于无算乎！吾以此观之，胜负见矣。</p>
<h2 id="作战">作战</h2>
<p>凡用兵之法，驰车千驷，革车千乘，带甲十万，千里馈粮。则内外之费，宾客之用，胶漆之材，车甲之奉，日费千金，然后十万之师举矣。</p>
<p>其用战也，胜久则钝兵挫锐，攻城则力屈，久暴师则国用不足。夫钝兵挫锐，屈力殚货，则诸侯乘其弊而起，虽有智者不能善其后矣。故兵闻拙速，未睹巧之久也。夫兵久而国利者，未之有也。故不尽知用兵之害者，则不能尽知用兵之利也。</p>
<p>善用兵者，役不再籍，粮不三载，取用于国，因粮于敌，故军食可足也。国之贫于师者远输，远输则百姓贫；近师者贵卖，贵卖则百姓财竭，财竭则急于丘役。力屈中原、内虚于家，百姓之费，十去其七；公家之费，破军罢马，甲胄矢弓，戟盾矛橹，丘牛大车，十去其六。故智将务食于敌，食敌一钟，当吾二十钟；萁杆一石，当吾二十石。故杀敌者，怒也；取敌之利者，货也。车战得车十乘以上，赏其先得者而更其旌旗。车杂而乘之，卒善而养之，是谓胜敌而益强。</p>
<p>故兵贵胜，不贵久。</p>
<p>故知兵之将，民之司命。国家安危之主也。</p>
<h2 id="谋攻">谋攻</h2>
<p>夫用兵之法，全国为上，破国次之；全军为上，破军次之；全旅为上，破旅次之；全卒为上，破卒次之；全伍为上，破伍次之。</p>
<p>是故百战百胜，非善之善也；不战而屈人之兵，善之善者也。故上兵伐谋，其次伐交，其次伐兵，其下攻城。攻城之法，为不得已。修橹轒辒，具器械，三月而后成；距堙，又三月而后已。将不胜其忿而蚁附之，杀士卒三分之一，而城不拔者，此攻之灾也。故善用兵者，屈人之兵而非战也，拔人之城而非攻也，毁人之国而非久也，必以全争于天下，故兵不顿而利可全，此谋攻之法也。</p>
<p>故用兵之法，十则围之，五则攻之，倍则分之，敌则能战之，少则能逃之，不若则能避之。故小敌之坚，大敌之擒也。</p>
<p>夫将者，国之辅也。辅周则国必强，辅隙则国必弱。故君之所以患于军者三：不知军之不可以进而谓之进，不知军之不可以退而谓之退，是谓縻军；不知三军之事而同三军之政，则军士惑矣；不知三军之权而同三军之任，则军士疑矣。三军既惑且疑，则诸侯之难至矣。是谓乱军引胜。</p>
<p>故知胜有五：知可以战与不可以战者胜，识众寡之用者胜，上下同欲者胜，以虞待不虞者胜，将能而君不御者胜。此五者，知胜之道也。故曰：知己知彼，百战不贻；不知彼而知己，一胜一负；不知彼不知己，每战必败。</p>
<h2 id="军形">军形</h2>
<p>昔之善战者，先为不可胜，以待敌之可胜。不可胜在己，可胜在敌。故善战者，能为不可胜，不能使敌之必可胜。故曰：胜可知，而不可为。不可胜者，守也；可胜者，攻也。守则不足，攻则有余。善守者藏于九地之下，善攻者动于九天之上，故能自保而全胜也。见胜不过众人之所知，非善之善者也；战胜而天下曰善，非善之善者也。故举秋毫不为多力，见日月不为明目，闻雷霆不为聪耳。古之所谓善战者，胜于易胜者也。故善战者之胜也，无智名，无勇功，故其战胜不忒。不忒者，其所措胜，胜已败者也。故善战者，立于不败之地，而不失敌之败也。是故胜兵先胜而后求战，败兵先战而后求胜。善用兵者，修道而保法，故能为胜败之政。</p>
<p>兵法：一曰度，二曰量，三曰数，四曰称，五曰胜。地生度，度生量，量生数，数生称，称生胜。故胜兵若以镒称铢，败兵若以铢称镒。</p>
<p>称胜者之战民也，若决积水于千仞之溪者，形也。</p>
<h2 id="兵势">兵势</h2>
<p>凡治众如治寡，分数是也；斗众如斗寡，形名是也；三军之众，可使必受敌而无败者，奇正是也；兵之所加，如以碫投卵者，虚实是也。</p>
<p>凡战者，以正合，以奇胜。故善出奇者，无穷如天地，不竭如江海。终而复始，日月是也。死而更生，四时是也。声不过五，五声之变，不可胜听也；色不过五，五色之变，不可胜观也；味不过五，五味之变，不可胜尝也；战势不过奇正，奇正之变，不可胜穷也。奇正相生，如循环之无端，孰能穷之哉！</p>
<p>激水之疾，至于漂石者，势也；鸷鸟之疾，至于毁折者，节也。故善战者，其势险，其节短。势如扩弩，节如发机。纷纷纭纭，斗乱而不可乱；浑浑沌沌，形圆而不可败。乱生于治，怯生于勇，弱生于强。治乱，数也；勇怯，势也；强弱，形也。</p>
<p>故善动敌者，形之，敌必从之；予之，敌必取之。以利动之，以卒待之。故善战者，求之于势，不责于人故能择人而任势。任势者，其战人也，如转木石。木石之性，安则静，危则动，方则止，圆则行。</p>
<p>故善战人之势，如转圆石于千仞之山者，势也。</p>
<h2 id="虚实">虚实</h2>
<p>凡先处战地而待敌者佚，后处战地而趋战者劳。故善战者，致人而不致于人。能使敌人自至者，利之也；能使敌人不得至者，害之也。故敌佚能劳之，饱能饥之，安能动之。出其所必趋，趋其所不意。</p>
<p>行千里而不劳者，行于无人之地也；攻而必取者，攻其所不守也。守而必固者，守其所必攻也。故善攻者，敌不知其所守；善守者，敌不知其所攻。微乎微乎，至于无形；神乎神乎，至于无声，故能为敌之司命。进而不可御者，冲其虚也；退而不可追者，速而不可及也。故我欲战，敌虽高垒深沟，不得不与我战者，攻其所必救也；我不欲战，虽画地而守之，敌不得与我战者，乖其所之也。故形人而我无形，则我专而敌分。我专为一，敌分为十，是以十攻其一也。则我众敌寡，能以众击寡者，则吾之所与战者约矣。吾所与战之地不可知，不可知则敌所备者多，敌所备者多，则吾所与战者寡矣。故备前则后寡，备后则前寡，备左则右寡，备右则左寡，无所不备，则无所不寡。寡者，备人者也；众者，使人备己者也。故知战之地，知战之日，则可千里而会战；不知战之地，不知战日，则左不能救右，右不能救左，前不能救后，后不能救前，而况远者数十里，近者数里乎！</p>
<p>以吾度之，越人之兵虽多，亦奚益于胜哉！</p>
<p>故曰：胜可为也。敌虽众，可使无斗。故策之而知得失之计，候之而知动静之理，形之而知死生之地，角之而知有余不足之处。故形兵之极，至于无形。无形则深间不能窥，智者不能谋。因形而措胜于众，众不能知。人皆知我所以胜之形，而莫知吾所以制胜之形。故其战胜不复，而应形于无穷。</p>
<p>夫兵形象水，水之行避高而趋下，兵之形避实而击虚；水因地而制流，兵因敌而制胜。故兵无常势，水无常形。能因敌变化而取胜者，谓之神。故五行无常胜，四时无常位，日有短长，月有死生。</p>
<h2 id="军争">军争</h2>
<p>凡用兵之法，将受命于君，合军聚众，交和而舍，莫难于军争。军争之难者，以迂为直，以患为利。</p>
<p>故迂其途，而诱之以利，后人发，先人至，此知迂直之计者也。军争为利，军争为危。举军而争利则不及，委军而争利则辎重捐。是故卷甲而趋，日夜不处，倍道兼行，百里而争利，则擒三将军，劲者先，疲者后，其法十一而至；五十里而争利，则蹶上将军，其法半至；三十里而争利，则三分之二至。是故军无辎重则亡，无粮食则亡，无委积则亡。故不知诸侯之谋者，不能豫交；不知山林、险阻、沮泽之形者，不能行军；不用乡导者，不能得地利。故兵以诈立，以利动，以分和为变者也。故其疾如风，其徐如林，侵掠如火，不动如山，难知如阴，动如雷震。掠乡分众，廓地分利，悬权而动。先知迂直之计者胜，此军争之法也。</p>
<p>《军政》曰：“言不相闻，故为之金鼓；视不相见，故为之旌旗。”夫金鼓旌旗者，所以一民之耳目也。民既专一，则勇者不得独进，怯者不得独退，此用众之法也。故夜战多金鼓，昼战多旌旗，所以变人之耳目也。</p>
<p>三军可夺气，将军可夺心。是故朝气锐，昼气惰，暮气归。善用兵者，避其锐气，击其惰归，此治气者也。以治待乱，以静待哗，此治心者也。以近待远，以佚待劳，以饱待饥，此治力者也。无邀正正之旗，无击堂堂之陈，此治变者也。</p>
<p>故用兵之法，高陵勿向，背丘勿逆，佯北勿从，锐卒勿攻，饵兵勿食，归师勿遏，围师遗阙，穷寇勿迫，此用兵之法也。</p>
<h2 id="九变">九变</h2>
<p>凡用兵之法，将受命于君，合军聚合。泛地无舍，衢地合交，绝地无留，围地则谋，死地则战，途有所不由，军有所不击，城有所不攻，地有所不争，君命有所不受。</p>
<p>故将通于九变之利者，知用兵矣；将不通九变之利，虽知地形，不能得地之利矣；治兵不知九变之术，虽知五利，不能得人之用矣。</p>
<p>是故智者之虑，必杂于利害，杂于利而务可信也，杂于害而患可解也。是故屈诸侯者以害，役诸侯者以业，趋诸侯者以利。故用兵之法，无恃其不来，恃吾有以待之；无恃其不攻，恃吾有所不可攻也。</p>
<p>故将有五危，必死可杀，必生可虏，忿速可侮，廉洁可辱，爱民可烦。凡此五者，将之过也，用兵之灾也。覆军杀将，必以五危，不可不察也。</p>
<h2 id="行军">行军</h2>
<p>凡处军相敌，绝山依谷，视生处高，战隆无登，此处山之军也。绝水必远水，客绝水而来，勿迎之于水内，令半渡而击之利，欲战者，无附于水而迎客，视生处高，无迎水流，此处水上之军也。绝斥泽，唯亟去无留，若交军于斥泽之中，必依水草而背众树，此处斥泽之军也。平陆处易，右背高，前死后生，此处平陆之军也。凡此四军之利，黄帝之所以胜四帝也。凡军好高而恶下，贵阳而贱阴，养生而处实，军无百疾，是谓必胜。丘陵堤防，必处其阳而右背之，此兵之利，地之助也。上雨水流至，欲涉者，待其定也。凡地有绝涧、天井、天牢、天罗、天陷、天隙，必亟去之，勿近也。吾远之，敌近之；吾迎之，敌背之。军旁有险阻、潢井、蒹葭、小林、蘙荟者，必谨覆索之，此伏奸之所处也。</p>
<p>敌近而静者，恃其险也；远而挑战者，欲人之进也；其所居易者，利也；众树动者，来也；众草多障者，疑也；鸟起者，伏也；兽骇者，覆也；尘高而锐者，车来也；卑而广者，徒来也；散而条达者，樵采也；少而往来者，营军也；辞卑而备者，进也；辞强而进驱者，退也；轻车先出居其侧者，陈也；无约而请和者，谋也；奔走而陈兵者，期也；半进半退者，诱也；杖而立者，饥也；汲而先饮者，渴也；见利而不进者，劳也；鸟集者，虚也；夜呼者，恐也；军扰者，将不重也；旌旗动者，乱也；吏怒者，倦也；杀马肉食者，军无粮也；悬甀不返其舍者，穷寇也；谆谆𧬈𧬈，徐与人言者，失众也；数赏者，窘也；数罚者，困也；先暴而后畏其众者，不精之至也；来委谢者，欲休息也。兵怒而相迎，久而不合，又不相去，必谨察之。</p>
<p>兵非贵益多也，惟无武进，足以并力料敌取人而已。夫惟无虑而易敌者，必擒于人。卒未亲而罚之，则不服，不服则难用。卒已亲附而罚不行，则不可用。故合之以文，齐之以武，是谓必取。令素行以教其民，则民服；令素不行以教其民，则民不服。令素行者，与众相得也。</p>
<h2 id="地形">地形</h2>
<p>地形有通者、有挂者、有支者、有隘者、有险者、有远者。我可以往，彼可以来，曰通。通形者，先居高阳，利粮道，以战则利。可以往，难以返，曰挂。挂形者，敌无备，出而胜之，敌若有备，出而不胜，难以返，不利。我出而不利，彼出而不利，曰支。支形者，敌虽利我，我无出也，引而去之，令敌半出而击之利。隘形者，我先居之，必盈之以待敌。若敌先居之，盈而勿从，不盈而从之。险形者，我先居之，必居高阳以待敌；若敌先居之，引而去之，勿从也。远形者，势均难以挑战，战而不利。凡此六者，地之道也，将之至任，不可不察也。</p>
<p>凡兵有走者、有驰者、有陷者、有崩者、有乱者、有北者。凡此六者，非天地之灾，将之过也。夫势均，以一击十，曰走；卒强吏弱，曰驰；吏强卒弱，曰陷；大吏怒而不服，遇敌怼而自战，将不知其能，曰崩；将弱不严，教道不明，吏卒无常，陈兵纵横，曰乱；将不能料敌，以少合众，以弱击强，兵无选锋，曰北。凡此六者，败之道也，将之至任，不可不察也。</p>
<p>夫地形者，兵之助也。料敌制胜，计险隘远近，上将之道也。知此而用战者必胜，不知此而用战者必败。故战道必胜，主曰无战，必战可也；战道不胜，主曰必战，无战可也。故进不求名，退不避罪，唯民是保，而利于主，国之宝也。</p>
<p>视卒如婴儿，故可以与之赴深溪；视卒如爱子，故可与之俱死。厚而不能使，爱而不能令，乱而不能治，譬若骄子，不可用也。</p>
<p>知吾卒之可以击，而不知敌之不可击，胜之半也；知敌之可击，而不知吾卒之不可以击，胜之半也；知敌之可击，知吾卒之可以击，而不知地形之不可以战，胜之半也。故知兵者，动而不迷，举而不穷。故曰：知彼知己，胜乃不殆；知天知地，胜乃可全。</p>
<h2 id="九地">九地</h2>
<p>用兵之法，有散地，有轻地，有争地，有交地，有衢地，有重地，有泛地，有围地，有死地。诸侯自战其地者，为散地；入人之地不深者，为轻地；我得亦利，彼得亦利者，为争地；我可以往，彼可以来者，为交地；诸侯之地三属，先至而得天下众者，为衢地；入人之地深，背城邑多者，为重地；山林、险阻、沮泽，凡难行之道者，为泛地；所由入者隘，所从归者迂，彼寡可以击吾之众者，为围地；疾战则存，不疾战则亡者，为死地。是故散地则无战，轻地则无止，争地则无攻，交地则无绝，衢地则合交，重地则掠，泛地则行，围地则谋，死地则战。</p>
<p>古之善用兵者，能使敌人前后不相及，众寡不相恃，贵贱不相救，上下不相收，卒离而不集，兵合而不齐。合于利而动，不合于利而止。敢问敌众而整将来，待之若何曰：先夺其所爱则听矣。兵之情主速，乘人之不及。由不虞之道，攻其所不戒也。</p>
<p>凡为客之道，深入则专。主人不克，掠于饶野，三军足食。谨养而勿劳，并气积力，运兵计谋，为不可测。</p>
<p>投之无所往，死且不北。死焉不得，士人尽力。兵士甚陷则不惧，无所往则固，深入则拘，不得已则斗。是故其兵不修而戒，不求而得，不约而亲，不令而信，禁祥去疑，至死无所之。</p>
<p>吾士无余财，非恶货也；无余命，非恶寿也。令发之日，士卒坐者涕沾襟，偃卧者涕交颐，投之无所往，诸、刿之勇也。故善用兵者，譬如率然。率然者，常山之蛇也。击其首则尾至，击其尾则首至，击其中则首尾俱至。敢问兵可使如率然乎？曰可。夫吴人与越人相恶也，当其同舟而济而遇风，其相救也如左右手。是故方马埋轮，未足恃也；齐勇如一，政之道也；刚柔皆得，地之理也。故善用兵者，携手若使一人，不得已也。</p>
<p>将军之事，静以幽，正以治，能愚士卒之耳目，使之无知；易其事，革其谋，使人无识；易其居，迂其途，使民不得虑。帅与之期，如登高而去其梯；帅与之深入诸侯之地，而发其机。若驱群羊，驱而往，驱而来，莫知所之。聚三军之众，投之于险，此谓将军之事也。</p>
<p>九地之变，屈伸之力，人情之理，不可不察也。</p>
<p>凡为客之道，深则专，浅则散。去国越境而师者，绝地也；四彻者，衢地也；入深者，重地也；入浅者，轻地也；背固前隘者，围地也；无所往者，死地也。</p>
<p>是故散地吾将一其志，轻地吾将使之属，争地吾将趋其后，交地吾将谨其守，交地吾将固其结，衢地吾将谨其恃，重地吾将继其食，泛地吾将进其途，围地吾将塞其阙，死地吾将示之以不活。</p>
<p>故兵之情：围则御，不得已则斗，过则从。</p>
<p>是故不知诸侯之谋者，不能预交；不知山林、险阻、沮泽之形者，不能行军；不用乡导，不能得地利。四五者，一不知，非霸王之兵也。夫霸王之兵，伐大国，则其众不得聚；威加于敌，则其交不得合。是故不争天下之交，不养天下之权，信己之私，威加于敌，则其城可拔，其国可隳。</p>
<p>施无法之赏，悬无政之令。犯三军之众，若使一人。犯之以事，勿告以言；犯之以害，勿告以利。投之亡地然后存，陷之死地然后生。夫众陷于害，然后能为胜败。</p>
<p>故为兵之事，在顺详敌之意，并敌一向，千里杀将，是谓巧能成事。是故政举之日，夷关折符，无通其使，厉于廊庙之上，以诛其事。敌人开阖，必亟入之，先其所爱，微与之期，践墨随敌，以决战事。是故始如处女，敌人开户；后如脱兔，敌不及拒。</p>
<h2 id="火攻">火攻</h2>
<p>凡火攻有五：一曰火人，二曰火积，三曰火辎，四曰火库，五曰火队。</p>
<p>行火必有因，因必素具。发火有时，起火有日。时者，天之燥也。日者，月在箕、壁、翼、轸也。凡此四宿者，风起之日也。凡火攻，必因五火之变而应之：火发于内，则早应之于外；火发而其兵静者，待而勿攻，极其火力，可从而从之，不可从则上。火可发于外，无待于内，以时发之，火发上风，无攻下风，昼风久，夜风止。凡军必知五火之变，以数守之。</p>
<p>故以火佐攻者明，以水佐攻者强。水可以绝，不可以夺。</p>
<p>夫战胜攻取而不惰其功者凶，命曰“费留”。故曰：明主虑之，良将惰之，非利不动，非得不用，非危不战。主不可以怒而兴师，将不可以愠而攻战。合于利而动，不合于利而上。怒可以复喜，愠可以复说，亡国不可以复存，死者不可以复生。故明主慎之，良将警之。此安国全军之道也。</p>
<h2 id="用间">用间</h2>
<p>凡兴师十万，出征千里，百姓之费，公家之奉，日费千金，内外骚动，怠于道路，不得操事者，七十万家。相守数年，以争一日之胜，而爱爵禄百金，不知敌之情者，不仁之至也，非民之将也，非主之佐也，非胜之主也。故明君贤将所以动而胜人，成功出于众者，先知也。先知者，不可取于鬼神，不可象于事，不可验于度，必取于人，知敌之情者也。</p>
<p>故用间有五：有因间，有内间，有反间，有死间，有生间。五间俱起，莫知其道，是谓神纪，人君之宝也。乡间者，因其乡人而用之；内间者，因其官人而用之；反间者，因其敌间而用之；死间者，为诳事于外，令吾闻知之而传于敌间也；生间者，反报也。故三军之事，莫亲于间，赏莫厚于间，事莫密于间，非圣贤不能用间，非仁义不能使间，非微妙不能得间之实。微哉微哉！无所不用间也。间事未发而先闻者，间与所告者兼死。凡军之所欲击，城之所欲攻，人之所欲杀，必先知其守将、左右、谒者、门者、舍人之姓名，令吾间必索知之。敌间之来间我者，因而利之，导而舍之，故反间可得而用也；因是而知之，故乡间、内间可得而使也；因是而知之，故死间为诳事，可使告敌；因是而知之，故生间可使如期。五间之事，主必知之，知之必在于反间，故反间不可不厚也。</p>
<p>昔殷之兴也，伊挚在夏；周之兴也，吕牙在殷。故明君贤将，能以上智为间者，必成大功。此兵之要，三军之所恃而动也。</p>
</div>
                    <div id="post_footer" class="post_footer">
                        <div class="meta">
                            
                            <div id="post_footer_info" class="info">
                                <span class="field tags">
                                    <i class="ri-stack-line"></i>
                                    
                                        
                                        <a href="https://whiteppure.github.io/iblog/tags/%E4%B9%A6%E7%B1%8D/">书籍</a>
                                    
                                    
                                </span>
                            </div>
                        </div>
                    </div>
                </div>
                
                
                
<div id="doc_comments" class="doc_comments">
    <div class="comments_block_title">发表评论</div>
    <div id="vcomments"></div>
</div>

<link rel="stylesheet" href="https://whiteppure.github.io/iblog/css/comments.css" />

<script src='//unpkg.com/valine/dist/Valine.min.js'></script>

<script type="text/javascript">
    new Valine({
        el: '#vcomments',
        appId: 'pRSrjsfbN6L1DUxgfqJWOMYP-gzGzoHsz',
        appKey: 'VPWpnDPGDM8Xhdlh5OvHOpak',
        placeholder: '说点什么吧...',
        visitor: 'true',
        
        emojiCDN: '//i0.hdslb.com/bfs/emote/',
        
        emojiMaps: {
            "tv_doge": "6ea59c827c414b4a2955fe79e0f6fd3dcd515e24.png",
            "tv_亲亲": "a8111ad55953ef5e3be3327ef94eb4a39d535d06.png",
            "tv_偷笑": "bb690d4107620f1c15cff29509db529a73aee261.png",
            "tv_再见": "180129b8ea851044ce71caf55cc8ce44bd4a4fc8.png",
            "tv_冷漠": "b9cbc755c2b3ee43be07ca13de84e5b699a3f101.png",
            "tv_发怒": "34ba3cd204d5b05fec70ce08fa9fa0dd612409ff.png",
            "tv_发财": "34db290afd2963723c6eb3c4560667db7253a21a.png",
            "tv_可爱": "9e55fd9b500ac4b96613539f1ce2f9499e314ed9.png",
            "tv_吐血": "09dd16a7aa59b77baa1155d47484409624470c77.png",
            "tv_呆": "fe1179ebaa191569b0d31cecafe7a2cd1c951c9d.png",
            "tv_呕吐": "9f996894a39e282ccf5e66856af49483f81870f3.png",
            "tv_困": "241ee304e44c0af029adceb294399391e4737ef2.png",
            "tv_坏笑": "1f0b87f731a671079842116e0991c91c2c88645a.png",
            "tv_大佬": "093c1e2c490161aca397afc45573c877cdead616.png",
            "tv_大哭": "23269aeb35f99daee28dda129676f6e9ea87934f.png",
            "tv_委屈": "d04dba7b5465779e9755d2ab6f0a897b9b33bb77.png",
            "tv_害羞": "a37683fb5642fa3ddfc7f4e5525fd13e42a2bdb1.png",
            "tv_尴尬": "7cfa62dafc59798a3d3fb262d421eeeff166cfa4.png",
            "tv_微笑": "70dc5c7b56f93eb61bddba11e28fb1d18fddcd4c.png",
            "tv_思考": "90cf159733e558137ed20aa04d09964436f618a1.png",
            "tv_惊吓": "0d15c7e2ee58e935adc6a7193ee042388adc22af.png",
            "tv_打脸": "56ab10b624063e966bfcb76ea5dc4794d87dfd47.png",
            "tv_抓狂": "fe31c08edad661d63762b04e17b8d5ae3c71a757.png",
            "tv_抠鼻": "c666f55e88d471e51bbd9fab9bb308110824a6eb.png",
            "tv_斜眼笑": "911f987aa8bc1bee12d52aafe62bc41ef4474e6c.png",
            "tv_无奈": "ea8ed89ee9878f2fece2dda0ea8a5dbfe21b5751.png",
            "tv_晕": "5443c22b4d07fb1907ccc610c8e6db254f2461b7.png",
            "tv_流汗": "cead1c351ab8d79e9f369605beb90148db0fbed3.png",
            "tv_流泪": "7e71cde7858f0cd50d74b0264aa26db612a8a167.png",
            "tv_流鼻血": "c32d39db2737f89b904ca32700d140a9241b0767.png",
            "tv_点赞": "f85c354995bd99e28fc76c869bfe42ba6438eff4.png",
            "tv_生气": "26702dcafdab5e8225b43ffd23c94ac1ff932654.png",
            "tv_生病": "8b0ec90e6b86771092a498c54f09fc94621c1900.png",
            "tv_疑问": "0793d949b18d7be716078349c202c15ff166f314.png",
            "tv_白眼": "c1d59f439e379ee50eef488bcb5e5378e5044ea4.png",
            "tv_皱眉": "72ccad6679fea0d14cce648b4d818e09b8ffea2d.png",
            "tv_目瞪口呆": "0b8cb81a68de5d5365212c99375e7ace3e7891b7.png",
            "tv_睡着": "8b196675b53af58264f383c50ad0945048290b33.png",
            "tv_笑哭": "1abc628f6d4f4caf9d0e7800878f4697abbc8273.png",
            "tv_腼腆": "89712c0d4af73e67f89e35cbc518420380a7f6f4.png",
            "tv_色": "61822c7e9aae5da76475e7892534545336b23a6f.png",
            "tv_调侃": "4bc022533ef31544ca0d72c12c808cf4a1cce3e3.png",
            "tv_调皮": "b9c41de8e82dd7a8515ae5e3cb63e898bf245186.png",
            "tv_鄙视": "6e72339f346a692a495b123174b49e4e8e781303.png",
            "tv_闭嘴": "c9e990da7f6e93975e25fd8b70e2e290aa4086ef.png",
            "tv_难过": "87f46748d3f142ebc6586ff58860d0e2fc8263ba.png",
            "tv_馋": "fc7e829b845c43c623c8b490ee3602b7f0e76a31.png",
            "tv_鬼脸": "0ffbbddf8a94d124ca2f54b360bbc04feb6bbfea.png",
            "tv_黑人问号": "45821a01f51bc867da9edbaa2e070410819a95b2.png",
            "tv_鼓掌": "1d21793f96ef4e6f48b23e53e3b9e42da833a0f6.png"
        }
    })
</script>

                
            </div>
        </div>
    </div>
    
<a id="search-btn" style="display: inline-block;" href="javascript:void(0);">
    <span class="ri-search-line"></span>
</a>
<div id="fastSearch">
    <input id="searchInput" tabindex="0" autocomplete="off">
    <ul id="searchResults"></ul>
</div>
<div class="side_nav">
    
    <a id="top_to_back" href="#" class="top_to_back">
        <svg t="1688614744062" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="2152" width="16" height="16"><path d="M966.4 323.2c-9.6-9.6-25.6-9.6-35.2 0l-416 416-425.6-416c-9.6-9.6-25.6-9.6-35.2 0-9.6 9.6-9.6 25.6 0 35.2l441.6 432c9.6 9.6 25.6 9.6 35.2 0l435.2-432C976 345.6 976 332.8 966.4 323.2z" p-id="2153" fill="#424242"></path></svg>    </a>
    
    <div>
        <a id="content_display" class="content_display">
            <svg t="1688606941910" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="57753" width="18" height="18"><path d="M192 448c10.9 0 21.8-4.2 30.2-12.5L497 160.8c5.4-5.4 11.8-6.2 15.1-6.2 3.3 0 9.6 0.8 15.1 6.2l274.7 274.7c16.7 16.7 43.7 16.7 60.3 0 16.7-16.7 16.7-43.7 0-60.3L587.4 100.4c-41.6-41.6-109.3-41.6-150.9 0L161.8 375.2c-16.7 16.7-16.7 43.7 0 60.3 8.4 8.3 19.3 12.5 30.2 12.5zM801.8 588.5L527.1 863.2c-5.4 5.4-11.8 6.2-15.1 6.2-3.3 0-9.7-0.8-15.1-6.2L222.2 588.5c-16.7-16.7-43.7-16.7-60.3 0-16.7 16.7-16.7 43.7 0 60.3l274.8 274.8c20.8 20.8 48.1 31.2 75.4 31.2 27.3 0 54.6-10.4 75.4-31.2l274.7-274.8c16.7-16.7 16.7-43.7 0-60.3-16.7-16.7-43.7-16.7-60.4 0z" fill="#424242" p-id="57754"></path></svg>
        </a>
        <a id="content_hidden" class="content_hidden">
            <svg t="1688603143752" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="15592" width="18" height="18"><path d="M479.004101 645.938677L165.25229 958.480465a37.510709 37.510709 0 0 0 0 54.059551 36.47863 36.47863 0 0 0 53.063061 0l293.679668-292.576411 293.715256 292.576411a36.443042 36.443042 0 0 0 53.063061 0 37.510709 37.510709 0 0 0 0-54.059551l-313.751811-312.541788c-21.210989-22.349834-36.514219-24.698702-66.017424 0z m66.053013-267.877709l312.577377-312.541789a37.510709 37.510709 0 0 0 0-54.059551 36.443042 36.443042 0 0 0-53.063061 0l-292.505234 292.576411L219.560963 11.459628a36.47863 36.47863 0 0 0-53.063061 0 37.510709 37.510709 0 0 0 0 54.059551l312.577377 312.541789a46.58588 46.58588 0 0 0 65.981835-0.035589z" p-id="15593" fill="#424242"></path></svg>
        </a>
    </div>
    
    <a id="back_to_top" href="#" class="back_to_top">
        <svg t="1688628374733" class="icon" viewBox="0 0 1024 1024" version="1.1" xmlns="http://www.w3.org/2000/svg" p-id="3166" width="16" height="16"><path d="M966.4 668.8l-435.2-432c-9.6-9.6-25.6-9.6-35.2 0l-441.6 432c-9.6 9.6-9.6 25.6 0 35.2 9.6 9.6 25.6 9.6 35.2 0l425.6-416 416 416c9.6 9.6 25.6 9.6 35.2 0S976 678.4 966.4 668.8z" p-id="3167" fill="#424242"></path></svg>
    </a>
</div>
    <footer class="footer">
    <div id="footer_powered_by" class="powered_by">
        <a href="https://varkai.com">Designed by VarKai,</a>
        <a href="http://www.gohugo.io/">Proudly published with Hugo</a>
    </div>

    <div id="footer_slogan" class="footer_slogan">
        <span>from 2021</span>
    </div>
</footer>
    <script src="https://whiteppure.github.io/iblog/js/jquery-3.5.1.min.js"></script>
<link href="https://whiteppure.github.io/iblog/css/fancybox.min.css" rel="stylesheet">
<script src="https://whiteppure.github.io/iblog/js/fancybox.min.js"></script>
<script src="https://whiteppure.github.io/iblog/js/darkmode.js"></script>
<script src="https://whiteppure.github.io/iblog/js/zozo.js"></script>
<script src="//cdn1.lncld.net/static/js/3.0.4/av-min.js"></script>
<script src="https://whiteppure.github.io/iblog/js/busuanzi_2.3_busuanzi.pure.mini.js"></script>
<script src="https://whiteppure.github.io/iblog/js/html2canvas.js"></script>
<script src="https://whiteppure.github.io/iblog/js/utils.js"></script>
<script src="https://whiteppure.github.io/iblog/js/html2md.js"></script>
<script src="https://whiteppure.github.io/iblog/js/htmlexport.js"></script>

<script src="https://whiteppure.github.io/iblog/js/fastsearch.js"></script>
<script src="https://whiteppure.github.io/iblog/js/fuse.js"></script>


<script>
    new Darkmode({
        right: '32px', 
        bottom: 'unset', 
        
        time: '0.15s', 
        mixColor: '#f7f7f7', 
        backgroundColor: '#f7f7f7', 
        buttonColorDark: '#212121', 
        buttonColorLight: '#f7f7f7', 
        saveInCookies: false, 
        autoMatchOsTheme: true 
    }).showWidget();

    function addDarkmodeWidget(){
        
        const hours = new Date().getHours();
        
        new Darkmode({
            right: '32px', 
            bottom: 'unset', 
            
            time: '0.3s', 
            mixColor: '#f7f7f7', 
            backgroundColor: '#f7f7f7', 
            buttonColorDark: '#212121', 
            buttonColorLight: '#f7f7f7', 
            saveInCookies: false, 
            autoMatchOsTheme: true 
        }).toggle();
        
    }
    
</script>









</body>

</html>